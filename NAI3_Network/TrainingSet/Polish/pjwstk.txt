Polsko-Japońska Akademia Technik Komputerowych (dawniej: Polsko-Japońska Wyższa Szkoła Technik Komputerowych (jap. ポーランド日本情報工科大学 Pōrando Nihon jōhō kōka daigaku; dosł. polsko-japońska wyższa uczelnia przetwarzania informacji)) – uczelnia założona w 1994 roku przez Fundację Rozwoju Technik Komputerowych powstałą na podstawie porozumienia rządów Polski i Japonii z 1993 roku. Została wpisana do rejestru niepaństwowych szkół wyższych decyzją ministra edukacji narodowej z 30 listopada 1994[1].

PJATK prowadzi kształcenie na studiach licencjackich, inżynierskich, magisterskich, podyplomowych i doktoranckich. Ma uprawnienia do nadawania stopnia naukowego doktora nauk technicznych w informatyce oraz mechanice, a także doktora sztuk plastycznych w dyscyplinie sztuki piękne. Jako jedyna uczelnia niepubliczna w Polsce PJATK uzyskała uprawnienia do nadawania stopnia doktora habilitowanego nauk technicznych w dziedzinie informatyki.

Uczelnia ma podpisane umowy z 31 uniwersytetami w Europie i 7 w Japonii dotyczące wymiany studentów. Posiada również umowy związane z kadrą dydaktyczną oraz prowadzeniem wspólnych badań, projektów, szkoleń i organizacji konferencji naukowych.


Spis treści
1	Historia
2	Struktura
3	Władze
4	Działalność studencka
5	Rankingi
6	Studia w PJATK
7	Siedziby
8	Przypisy
9	Linki zewnętrzne
Historia
1994 – wpisanie do rejestru niepaństwowych szkół wyższych decyzją ministra edukacji narodowej
1997 – PJWSTK staje się oficjalnym centrum egzaminacyjnym London Chamber of Commerce and Industry Examinations Board (LCCIEB)
1998 – uzyskanie prawa do nadawania tytułu magistra inżyniera informatyki
2000
otwarcie ośrodka szkolenia informatycznego dla krajów Europy Centralnej i Wschodniej – Third Country Trainning Program (pod auspicjami JICA)
otwarcie Polskiej Akademii Sieciowej CISCO
2002
uzyskanie uprawnień do nadawania stopnia naukowego doktora nauk technicznych w dyscyplinie informatyka
otrzymanie kategoryzacji Komitetu Badań Naukowych
2003 – otwarcie Wydziału Zamiejscowego w Bytomiu
2005 – otwarcie Wydziału Sztuki Nowych Mediów i Wydziału Zarządzania Informacją
2007 – otwarcie Wydziału Kultury Japonii
2007 – otwarcie Zamiejscowego Wydziału informatyki w Gdańsku
2009 – uzyskanie uprawnień do nadawania stopnia naukowego doktora habilitowanego nauk technicznych w dyscyplinie informatyka
2011 – powstanie Zamiejscowego Wydziału Sztuki Nowych Mediów w Gdańsku
2013 – uruchomienie nowych studiów doktoranckich z zakresu informatyki społecznej
2014 – uzyskanie prawa do nadawania stopnia doktora w dyscyplinie mechanika
2014 – zmiana nazwy z Polsko-Japońska Wyższa Szkoła Technik Komputerowych na Polsko-Japońska Akademia Technik Komputerowych
2017 – uzyskanie prawa do nadawania stopnia doktora w dziedzinie sztuk plastycznych
2020 – otwarcie nowego budynku uczelni
Struktura
Jednostki w Warszawie

Wydział Informatyki
Katedra Baz Danych
Katedra Mechaniki, Informatyki i Robotyki
Katedra Inżynierii Oprogramowania
Katedra Metod Oprogramowania
Katedra Systemów Inteligentnych, Algorytmiki i Matematyki
Katedra Multimediów
Katedra Sieci Komputerowych i Systemów Rozproszonych
Wydział Sztuki Nowych Mediów
Wydział Zarządzania Informacją
Katedra Ekonomii i Zarządzania
Katedra Organizacji Procesów Informacyjnych
Katedra Metod Programowania
Wydział Kultury Japonii
Akademickie Liceum Ogólnokształcące (w pierwszym roku działalności: Informatyczne Liceum Ogólnokształcące, później do ALO włączono też Niepubliczne Liceum Plastyczne przy PJWSTK)
Jednostki zamiejscowe

Centrum Badawczo-Rozwojowe w Bytomiu
Wydział Zamiejscowy Informatyki w Gdańsku
Wydział Zamiejscowy Sztuki Nowych Mediów w Gdańsku